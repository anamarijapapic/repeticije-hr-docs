\section*{Sažetak}\label{sec:summary}
\addcontentsline{toc}{section}{\nameref{sec:summary}}

Cilj ovog diplomskog rada je razviti intuitivnu web aplikaciju koja će služiti
kao platforma za povezivanje studenata i tutora s ciljem olakšavanja
organizacije i održavanja repeticija, pojednostavljujući proces pružanja i
pohađanja repeticija uživo ili \textit{online}. Aplikacija omogućuje studentima
jednostavno pronalaženje i rezervaciju repeticija, dok tutori mogu učinkovito
upravljati vlastitim rasporedom, ponudama i rezervacijama. Sudjelovanje u
\textit{online} repeticijama podržano je integracijom \textit{peer-to-peer} tehnologije
WebRTC za video pozive. \textit{Full-stack} web aplikacija razvijena je u
razvojnom okviru za React {--} Next.js-u, dok se za pohranu podataka koristi
relacijska baza podataka PostgreSQL upravljana putem Prisma ORM-a i smještena
na platformi Supabase. U ovom pisanom radu predstavljene su korištene
tehnologije, arhitektura sustava, poslovna logika te implementacija pojedinih
funkcionalnosti aplikacije.
